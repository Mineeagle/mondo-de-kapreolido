---
title: Arĥaika Esperanto
created_at: 24-a de Januaro, 2026
last_updated_at: 13-a de Februaro, 2026
---
> Kiam vi preterpasas la grandajn konstruaĵojn, vi renkontas longan mallarĝan ponton kaj rimarkas kavalirojn je ambaŭ flankoj, kiuj rigardas unu al la alia. Vi alproksimiĝas...
>
> "HALTU!"
>
> Per sia enorma lanco, kavaliro forte gestas, ke vi haltu.
>
> "Yemen tagom, que mihi dewams wenghir ityun murdon mihes dorlotbestes, Nudeloy. Ghisquez ityam, tu ned raytas preterpasir.
> Cumatestantom, cuyal ned wetir iyed cuyu selez tu estot wenkintam?"
>
> Vi apenaŭ komprenas kion li diras. Post iom da enigmadumo, vi celas demandi, ke la kavaliro ripetu sian demandon.
>
> "Ĉu vi bonvole..."
>
> Sed haltigas vin la kavliro dum-fraze. Kun tremanta, arda voĉo, li ja preskaŭ ekkrias.
>
> "Ghustœ, yuestesco vencot! Donu mihid phorton, Nudeloy!"
>
> Batfermante sian kaskon, la kavaliro sturmas antaŭen...
[^1]

![Bildsubskribo: La bildo montras du kavalirojn. Unu po laŭ-flanko de ponto. Riardante unu la alian, ŝajnas kvazaŭ ili baldaŭ ekrados , ekbatalos kun siaj lancoj, sur la ponto.](https://slaythespire.wiki.gg/images/Event-Joust.png)

[^1]: La kunteksto kaj la plej multo de la frazoj estas el la ludo "Slay the Spire" (eo: _murdu la turegon_). Estas treege amuza ludo. Se vi ŝatus legi plu pri ĝi, informoj troviĝas [ĉi tie](https://store.steampowered.com/app/646570/Slay_the_Spire/). Nepre ludu ĝin, se vi volas ludi kartlundon, kiu havas Esperantan tradukon!

# Arĥaika Esperanto

Kiom de la ĉi supra teksto vi komprenis? Kaj kiom se temas pri kio la kavaliro diris? Verŝajne vi povis kompreni iom da vortoj, eble eĉ la sencon. Sed tamen verŝajne ne ĉion frazon, kaj plej verŝajne ankaŭ ne ĉiun vorton.

Se vi pensas ke vi komprenis iom da vortoj, eble eĉ la sencon, sed ne ciun detalon, tiam Manuel Halvelik atingis sian celon kun _Arĥaika Esperanto_.

(Mi nek estas lingvistio nek spertulo pri kaj Esperanto kaj Arĥaika Esperanto. Do certe faris erarojn mi. La ĉefaj fontoj estas [ĉi tiu libro](https://www.universala-esperanto.net/index_htm_files/Arkaika%20Esperanto.pdf) kaj - ne juĝu min - [Vikipedio](https://eo.wikipedia.org/wiki/Arcaicam_Esperantom).)

# Kiu estas Arĥaika Esperanto?

Al Esperanto, kiel artefarita lingvo, mankas historio. Ja ne en la senco ke historio de la lingvo kaj kulturo mankas, sed en la senco, ke la evoluo de la lingvo estas - kvankam ĝi ekzistas - ne tiom longa kaj ŝanĝiganta. Esperanto ja spertis ŝanĝojn dum sia vivo; ni pripensu "ci", "ri", "iĉ" ktp. Ĉu ili estas bonaj aldonoj aŭ malbonaj estis tute alia temo. Sed la afero restas, ke Esperanto tiom malmulte ŝanĝiĝis ekde sia kreado, ke ni ĉiuj ekz. povas legi tekstoj de antaŭ cent jaroj. Se oni komparas tian kapablon al la evoluo de sia nacia lingvo, eble ne tiom facilas legi malmodernajn tekstojn. Eble sufiĉe facile legeblas cent jaraĝajn tekstojn, sed ducent, tricent? Eble vi tute malkonsentas pri tiu observo kaj/aŭ opinio mia, sed tamen vi devas agnoski, ke Esperanto ne spertis tiom da ŝanĝoj dum sia ekzisto kiel ekz. la angla.

Ĉar tio evoluo dum la jarcentoj de Esperanto ankaŭ mankis al Manuel Halvelik, Esperantisto, kiu naskiĝis 1925 en Flandrio, li elpensis ĉi tiun dialekton nomatan _Arĥaika Esperanto_, kiu uzeblas kiel Pra-Esperanto.

Naturaj lingvoj venas de ie ajn, de iu alia lingvo. Ili evuluiĝis al ilia hodiaŭa formo. Ni uzu la francan kiel ekzemplo:

Inter la 9a kaj 13a jarcento, oni parolis la _malnovan francan_, kiu devenis de la latinan. Post tiam la franca evoluiĝis ĝis la hodiaŭa versio, kiu parolata.[^2]

[^2]: Neta rezumo pri la historio de la franca preninta de [ĉi tie ](https://www.cia-france.com/blog/tips-for-learning-french/evolution-french-language-ages)

Se oni nun, kiel homo kiu parolas la francan modernan, provlegas tekston verkitan en la _malnova franca_ aŭ eble eĉ la latina, oni verŝajne ne povas kompreni pli ol pecojn de la teksto. Eble oni sukcesas eĉ diveni frazon, sed certe estus peniga laboro.

Parte eĉ konstruitaj lingvoj havas tiun pra-versiojn de si. Ekzemplo estas la lingvo Sindarin (lingvo de la elfoj), kreita de Tolkien, kiu sekvas la lingvon Quenya en la mondo de _la majstro de  la ringoj_. Quenya ankaŭ estas kvazaŭ pra-lingvo de Sindarin, kiu ebligis Tolkien montri diversajn epokojn kaj nivelojn de edukado en sia fiktiva mondo.[^3]

[^3]: Pri pli la historio de Quenya troviĝas [ĉi tie](https://tolkiengateway.net/wiki/Quenya).

Kaj ĝuste tio estis la celo de Halvelik, kiun li volis atingi, kiam li kreis Arĥaikan Esperanton: Li kreis Esperantoidon, kiu estas kvazaŭ tio, kio estas la latina pro la franca, kio estas Quenya por Sindarin. Esperantidon, kiun oni povas uzi en rakontoj ktp. por riĉigi la historion de la mondo en la verko.

# Klarigetaro de la komencaj frazoj

Arĥaika Esperanto verŝajne estas tro por klarigi ĉi tie entute. Sed tamen por doni la eblecon kompreni la etan rakonton en la komenco, sekvas nun diversaj klarigoj pri la lingvo, uzante la ekzemplajn frazojn de supre.

Arĥaika Esperanto enkondukis ŝanĝojn, kiuj povas esti ordigitaj laŭ tiuj tri tipoj:

1. Vortŝanĝoj rilate al adverboj kaj prepozicioj
2. Ŝanĝoj al la akribmaniero
3. Gramatikaj Ŝanĝoj

Kaj ĉiu frazo nun estas esplorota laŭ tiuj tri tipoj, por ekkompreni ilin.

## Unua frazo

La unua frazo, kiun la kavaliro diris, estis la jena komando:

> HALTU!

Kaj fakte tiu estas sechanvanta kaj en Esperanto kaj en Arĥaika Esperanto. De ne vere klarigendas ion ajn en ĉi tiu frazo.

## La dua parto

La sekvinta parto enhavas plurajn frazojn. Do ni nepre seperatigu ilin, kaj komenuc kun la unua.

### La unua vera frazo

> Yemen tago, que mihi dewams wenghir ityun murdon mihes dorlotbestes, Nudeloy.

La vortoj, kiuj ŝanĝiĝis en tiu ĉi frazo estas la jenaj:

|Arĥaika Esperanto|Traduko|
|---|---|
|yemen|jen|
|ity/u|ti/u (tabelvorto)|

Tamen, se oni nur enmetas tiun vortojn, oni ankoraŭ ne povas kompreni ĉion:

> Jen tago, que mihi dewams wenghir tiun murdon mihes dorlotbestes, Nudeloy.

Irante nun al la ŝanĝoj en la skribsistemo:

|Esperanto|Arĥaika Esperanto|
|---|---|
|_k_|_c_; se antaŭ _e_ aŭ _i_: _qu_|
|_v_|_w_; post _ù_: _k_|
|_ĝ_|_gh_|
|_j_|_y_|

Aldone, oni prononcas _c_ kaj _qu_ kiel oni kutime prononcas _k_.

Se ni nun rerigardas la la frazon kun nia nova scio pri la ŝanĝoj, verŝajne jam pli faciliĝis legi ĝin:

> Jen tago, ke mihi devams venĝir tiu murdon mihes dorlotbestes, Nudeloj.

Ĉu vi jam sukcese komprenis ĝin?

La lastaj pecoj, kiuj ankoraŭ mankas pro transformi ĝin entute Espearanten estas la gramatikaj (aŭ almenaŭ iel ajn rialtaj; ne ŝtiparumi min... mi ne estas lingvisto) ŝanĝoj:

La vorto "la", do la artikolo, kiun ni uzas en Esperanto, ne ekzistas en Arĥaika Esperanto. Anstataŭe oni povas uzi la vorton por "tiu", kiu estas "ityu".

La fino de verboj infinitvaj estas _-i_. Sed en Arĥaika Esperanto, ĝi ŝanĝiĝas al _-ir_.

La - mia opinie - plej grava ŝanĝo en Arĥaika Esperanto estas, ke ĝi havas ne nur la nominativan kazon, akuzativon kaj prepozitivon, sed ankaŭ la dativon kaj genitivon. (Kiel en Esperanto se temas pri la akuzativo, oni aldonas _-n_ por montri la akuzativon, _-es_ por la genitivo, _-m_ la nominativo, kaj _-d_ por la dativo.) La kazo ŝanĝas kaj la pronomojn kaj adjektivojn; ĉiam oni aldonas la


Kaj la aganta substantivo ŝanĝas la verbfinaĵojn. La Esperanta _mi_ fariĝas _mihi_ en la nominativo, kaj la verbfinaĵo _-as_ fariĝas _-ams_ se la aganta substantivo estas _mi_; ekz. _mihi estams_. Aldone necesas kompreni la genitivon kaj kiam ĝi estas uzata. Oni uzas la genitivon kiel en Esperanto _de + nominativo_, se la _de_ montras posed-rilaton. Tiam alodonas finaĵojn, kiu sufiĉe similias al la posesiva tabelvortfinaĵo _-es_; ekz. _mihes hundes_ (de mia hundo).

Nun sciante tiojn, ni povas entute traduki la frazon:

> Jen tago, ke mi devas venĝi la murdon de mia dorlotbesto, Nudeloj.

### La dua frazo

> Ghisquez ityam, tu ned raytas preterpasir.

Ni jam scias diversajn aferojn pri ĉi tiu frazo de la lasta. Sed kompreneble ni denove havas ŝanĝiĝitajn vortojn:

|Arĥaika Esperanto|Traduko|
|---|---|
|ghisquez|ĝis|
|ity/am|ti/am (tabelvorto)|
|ned|ne|

> Ĝis tiam, tu ne rajtas preterpasi.

Kun la scio de la antaŭa frazo, ni preskaŭ komprenas la frazon tutan. Nur mankas la vorto "tu", kiu estas kiel la Esperanta "vi" en la singularo; do kiel "ci".

### La kerna demando de la kavaliro

Do, ni jam scias ne ni ne ratas preterpasi, ĝis kiam la kavaliro venĝis sian dorlotbeston _Nudeloj_. Sed kiun li demandis al ni?

> Cumatestantom, cuyal ned wetir iyed cuyu selez tu estot wenkintam?

Ni simple rigardu la novajn vortojn denove, kaj eble tiu jam helpos nin.

|Arĥaika Esperanto|Traduko|
|---|---|
|cum|kun|
|cuy/a|ki/al (tabelvorto)|
|iyed|je|
|cuy/u|ki/u (tabelvorto)|
|selez|laŭ|

Per kaj enmetitaj vortoj kaj kion ni jam sciiĝis pro antaŭaj frazoj, ĝi fariĝas:

> Kunatestantom, kial ne vetir je kiu laŭ vi estos wenkinta?

Se nin nun ankaŭ forprenas la finaĵojn kaj ŝanĝas ilin Esperanten, ni jam komprenas la tutan frazon:

> Kunatestanto, kial ne veti je kiu laŭ vi estos venkinta?

## La lasta frazo

Mi ne donos tutan traduikitan frazon al vi. Sed nur la pecojn, kiuj mankas por ke vi povas mem traduki ĝin. Eble vi ankaŭ eĉ kapablis kompreni ĝin.

La adverba finaĵo _-e_ fariĝas _-œ_. Oni elparolu ĝin kiel la germana _ö_ en _schön_, la dana _ø_ en _fører_, aŭ la franca _eu_ en _bleu_. Se oni ne sciias kiel aŭ povas prononci ĝin, oni simple diru _eŭ_ esperante.

La dua afero kiu anoraŭ necesas scii por ke oni kapablas legi kaj kompreni ĝin, estas ke la letero _f_ fariĝas _ph_, en Arĥaika Esperanto.

Kaj laste oni, la afikso _-ec_ ricevas _s_ en la mezo, kaj fariĝas _-esc_.

Do, bonan ŝancon. ;)

> Ghustœ, yuestesco vencot! Donu mihid phorton, Nudeloy!

# Malneta Konkludo

Ĉu vi entute komprenis nun, kio okazis en la komenco de ĉi tiu artikolo?

Kiel malneta rezumo mi ŝatus dividi iomete tion, kion mi pensas pri Arĥaika Esperanto.

Komence, kiam mi aŭdis ĝin, mi tre ŝatis la ideon. Mi jam uzis Esperanton dum tabul-rolludoj kiel sekreta aŭ al la lundantoj ne komprenebla lingvo. Sed tio certe ne funkcius, kiam mi iam ajn havus - espereble havos - la plezuron ludi tabulludon kiel D&D kun Esperantistoj. Tiam, ĝi certe povus fariĝi utila ilo. Mi tute ankaŭ povus imagi, ke lerta verkisto uzas ĝin vere kiel la latina por latinidaj lingvoj.

Kion mi ankaŭ rimarkis, estas ke Arĥaika Esperanto estas vere simila al natura pralingvo, en du sencoj: Oni komprenetas pecojn. Kaj ĝi ankaŭ estas iel pli malordigita versio de la pli moderna lingvo. Kion mi skribis pri la fraca antaŭe; la franca estis tre malnorma en la komenco, kaj fariĝis pli kaj pli normita en la klasika franca. Ankaŭ Arĥaika Esperanto ŝajnas kvazaŭ iom pli malnormita ol Esperanto. Oni ne ĉiam elparolas vorton kiel skribite, oni havas nenecesajn regulojn, kaj vere estas kvazaŭ ĝi estas iom pli sovaĝa ol Esperanto.

Sed tamen, post kiam mi pli prilegis, kaj dum verkado de ĉi tiu artikolo, mi rimarkis ke ĝi - kvankam pli komplika ol Esperanto - estas sufiĉe regula, por vere esti tenata kiel pralingvo de logika lingvo Esperanto. Ekzemple: kiam mi unufoje vidis la tabelon kun la verbaj finaĵoj, mi tuj rememoriĝis pri la latinaj verboj. Sed tiam mi notis regulecon. Restas la _-is_ kaj _-as_ ktp. de Esperanto, sed nur iomete ŝanĝiĝis laŭ la persono. En la pluralo ni aldone enmetas plian _-i-_: _mi far**as**_, _mihi far**asm**_, _nos far**aims**_. Kaj vidante tion, oni vere povus kredi, ke ĝi estas pralingvo de Esperanto, kaj ne ido de Esperanto.

Se vi interesiĝas pri la ideo kaj/aŭ eble se vi mem estas lerta verkisto kaj pensas pri uzi ĝin kiel pralingvo, nepre plu legu pri Arĥaika Esperanto. Vi trovas multege pli da informoj en [ĉi tiu libro](https://www.universala-esperanto.net/index_htm_files/Arkaika%20Esperanto.pdf), kiu ankaŭ simple elŝuteblas kiel PDF dosiero. Ĝi ankaŭ enhavas ekzemplajn tekstojn, prenitajn kaj tradukitajn de la realaj historiaj materialoj, kiuj parte eĉ estas manskribitaj aŭ printitaj en Frakturo. Ĝi certe legindegas!

_Ghisquez rewidod, ibil baldaù - ghisquez tuy in arcaicam esperantujom._
