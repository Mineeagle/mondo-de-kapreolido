---
title: Utilismo - Hedonisma Kalkulo de Bentham
created_at: 10-a de Februaro, 2023
last_updated_at: 17-a de Januaro, 2026
---

# Utilismo – kiel agu, pere de la hedonisma kalkulo de Bentham?

Kaj jen ni denove staras ĉi tie nesciante kiel agu. Ĉu dormado? Ĉu laboro? Ni ĉiuj ĉiu-tage decidas kiel ni agu. Sed kial ni decidas tiel, kiel ni decidis? Kial ni agu tiel, se ankaŭ ali maniero eblus, kaj eble eĉ pli bonus? Kiu decido estus pli morale valora, kaj kiu estas la “ĝusta” decido?

Multaj pensemuloj kaj filozofoj cerbumadis pri tiu demando. Kaj ekzistas diversaj pensmanieroj. Ankaŭ Jeremy Bentham havis propran ideon, nomatan “hedonisma kalkulo“.[^1]

Bentham enuiĝis kaj estis ĝenata de la malmodernaj, tradicioj kaj sistemoj de moralo. Li pensis pri pli simpla kaj moderna sistemo. Oni, nur per racia pensado, eksciu, kiu estus la plej bona ago en momento, tialkKe ĉiu persono ricevu la plej grandan utilon kaj la plej malgrandan domaĝon, kiel nur eblas.

Lia celo, krei principon kaj sistemon, kiu permesas homojn esti feliĉaj (granda plezuro kaj malgranda sufero), kaj kiu bazas sur prudento kaj racio.

Li supozis, ke ĉiu homo estas bazata sur plezuro kaj sufero. Ambaŭ estas la fortoj, kiuj movigas homojn. Homoj alstrebas plezuron, kaj malstrebas al sufero. Kaj pro tio, ankaŭ estus bona ideo kalkuli kaj pripensi la proprajn agojn laŭ la efekto al ĉiuj ĉirkaŭaj homoj. Do, Bentham kreis la principon de “utileco”:Ĉiu ago, kaŭzas domaĝon aŭ/kaj bonon. Ju pli da bono, des pli bona la agado. Ju pli da domaĝo, des pli malbona la agado. Se la tuta bono estas pli granda ol la tuta domaĝo, estas ebla taksi agon bone. Kaj per tiu koncepto, Bentham kreis la - jam mencietitan - “hedonisman kalkulon”.

La hedonisma kalkulo estas kalkulado de plezuro kaj sufero, kiu estas la rezulto de ago. Por ĉiu persono, kiu rilatas al la situatio, numero estos kalkulita. Kaj per la sumo de la numeroj, oni ekscios, ĉu la ago estus bona aŭ ne. Ju pli alta tio “feliĉ-bilanco” estas, des pli bone estas la farado de la enmensa agado. Ankaŭ estas gravega pensi pri la longaj kaj mallongaj efikoj de ajna ago. Memkompreneble ne eblas kalkuli kun ĉio persono, sed ju pli multe da personoj estas uzataj, des pli bone estas la rezulto. Sed - depentante de la ago - ankaŭ sufiĉus nur kalkuli per iom da personoj, por akiri ideon kaj senton pri la boneco.

# Ekzemplo

Por reveni al la komenca ekzemplo; per skalo de 0 ĝis 5: ĉu plu dormi aŭ eklabori matene?

## Dormi

||Mi|Kunlaborantoj|Familio|
|---:|:---:|:---:|:---:|
|Sufero - mallonga|0|-2|0|
|Plezuro - mallonga|2|0|0|
|Sufero - longa|-4|0|-4|
|Plezuro - longa|0|0|0|
|Sumetoj|-2|-2|-4|

Entute, plua dormado ricevis -8 poentojn.

## Labori

| |Mi|Kunlaborantoj|Familio|
|---:|:---:|:---:|:---:|
|Sufero - mallonga|-2|0|0|
|Plezuro - mallonga|0|1|1|
|Sufero - longa|0|0|0|
|Plezuro - longa|3|1|3|
|Sumetoj|1|2|4|

Entute, la decido ellitiĝi kaj eklabori ricevis 7 poentojn.

## Rezulto

Do, per ĉi tiu kalkulado, ni eksciis, ke ja estas pli bona ideo eklabori, ol dormi plue. -8 malpligrandas ol 7. Kaj pro tio, ne estas bona ideo daŭre dormi kaj riski perdon de la laboro, ol komforte enlite dormeti.

# Kritiko

Ja estas interesa koncepto, sed ankaŭ ekzistas kritko kaj limoj de tiu kalkulado.

Unu ekzemplo estas, ke oni devas pripensi la efikojn de la propra agado. Homaj rilatoj ne nur kompleksas, sed ankaŭ oni mem povas fari erarojn; intence aŭ senintence. Ĉiam ekzistas ebleco, ke oni eĉ senvole faras etajn erarojn - eble la domaĝo pro mankanta laboro estas pli granda ol pensita. Kaj ankaŭ ne antaŭsciiataj aferoj ekzistas, pro kiuj oni ne ĉiam povas kalkuli ĝuste.

Ĉu oni uzas tiun modelon aŭ ne estas alia demando. Ja estus iomete strange ĉiam kalkuli en la parko, ĉu oni donu panon al la birdoj. Sed malgraŭ ĉio, la hedonisma kalkulo restas simple komprenebla modelo kaj interesa koncepto.

[^1]: La ĉefaj fontoj de ĉi tiu artikolo devenas la lernejtempon. Do mi ne plu scias la ekzaktan fonton, krom ke estis lernejlibro nia. Ni kune, kiel klaso, rezumis diversajn temojn el ĝi, kaj jen estas rezumo de unu temo.
